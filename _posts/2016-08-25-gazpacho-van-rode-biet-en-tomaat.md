---
description: >-
  We waren er nog nooit geweest, Amante Beachclub, maar voor de 65ste verjaardag
  van opa Ruub moest er flink uitgepakt worden! Opa en oma (oma Kitty, weet je
  wel, van de toetjes), maar ook broer Bart en zus Bien (allen familie van mijn
  man) waren voor de gelegenheid naar Ibiza gevlogen om deze mijlpaal met ons te
  vieren. We kwamen aanrijden, waar we, nog boven aan de baai, al een glimp van
  het azuurblauwe water opvingen. Eenmaal binnen bij de bar staarden we ons
  blind op het prachtige terras wat weer uitkeek op het tweede terras, met
  daaronder in de diepte de fantastische blauw zee die behoorlijk tekeer ging.
  We werden er stil van, en geloof me, we hebben al best wat mooie plekken
  gezien!
dateModified: '2016-08-25T17:31:09.065Z'
datePublished: '2016-08-25T17:31:22.406Z'
title: Gazpacho van rode biet en tomaat
author: []
publisher:
  name: Mirjam Leslie Pringle
via: {}
starred: false
sourcePath: _posts/2016-08-25-gazpacho-van-rode-biet-en-tomaat.md
inFeed: true
hasPage: false
inNav: false
_type: MediaObject

---
![](https://the-grid-user-content.s3-us-west-2.amazonaws.com/0f1e3538-06b7-4191-ba2c-afbf3bf06d4a.jpg)

## Gazpacho van rode biet en tomaat

#### Lekker _posh_ op een van de mooiste plekken van Ibiza!

We waren er nog nooit geweest, Amante Beachclub, maar voor de 65ste verjaardag van opa Ruub moest er flink uitgepakt worden! Opa en oma (oma Kitty, weet je wel, van de toetjes), maar ook broer Bart en zus Bien (allen familie van mijn man) waren voor de gelegenheid naar Ibiza gevlogen om deze mijlpaal met ons te vieren. We kwamen aanrijden, waar we, nog boven aan de baai, al een glimp van het azuurblauwe water opvingen. Eenmaal binnen bij de bar staarden we ons blind op het prachtige terras wat weer uitkeek op het tweede terras, met daaronder in de diepte de fantastische blauw zee die behoorlijk tekeer ging. We werden er stil van, en geloof me, we hebben al best wat mooie plekken gezien!
![](https://the-grid-user-content.s3-us-west-2.amazonaws.com/ba130214-68b3-4948-ae72-9b090c06fd63.jpg)
![](https://the-grid-user-content.s3-us-west-2.amazonaws.com/a54a647a-3df2-4ee7-b82d-850fe982d60a.jpg)

We kregen een tafel op het laagste terras, het dichts bij het water, met onze voeten in het zand en beschut door een grote parasol. Een heerlijke zeebries waaide de 40 graden zo van ons af en met onze eerste cocktail van mango, rum en munt proostten we op Ruub, die het uiteraard niet kon laten een traantje weg te pinken.

Afijn, waar ik heen wil, is dus die kleine appetizer die we voorgeschoteld kregen voor we de kaart überhaupt hadden gezien. Het was een klein fris glaasje met een dieprode bieten gazpacho die zo verrukkelijk was dat ik hoopte dat er iemand aan tafel zou zitten die daar nou precies geen zin in zou hebben. Maar helaas. Alle heerlijke gangen die daarna kwamen ten spijt, want ik kreeg het niet meer uit mijn hoofd. Zo moeilijk kon het niet zijn, besloot ik en dus probeerde ik de smaak te ontleden, maar vooral te onthouden. Nu, een week later, iedereen weer naar huis, sta ik weer in mijn eigen keukentje te koken. Buiten is het nog steeds 40 graden, maar binnen heel goed te doen. En ik denk dat ik aardig ben geslaagd. Ik zou zeker geen klein glaasje gebruiken, maar een flinke kom, en als het in NL nou echt rotweer is, denk ik dat je hem ook prima even kunt opwarmen! Bon appétit!

#### Ingrediënten voor 4-6 personene | bereidingstijd 15 tot 20 minuten (plus 2 uur afkoelen in de koelkast)

1 kg hele mooie rode tomaten  
400 g voorgekookte rode bieten  
1/4 L groentebouillon (let op: liefst biologisch en zonder E-nummer!)  
1/2 komkommer, geschild  
1/4 rode ui  
1 teen knofllook  
1 kleine tl zout en versgemalen zwarte peper  
60 ml extra vierge olijfolie en nog extra om te garneren

#### Zo maak je het:

Maak om te beginnen de bouillon klaar, afhanklijk van wat je gebruikt: blokjes of poeder, maak je de juiste hoeveelheid.

Ontvel de tomaten door ze even aan de bovenkant in te kruisen en ze daarna 1 minuut in kokend water onder te dompelen. Laat ze daarna even een paar minuten afkoelen, waarna je het velletje er gemakkelijk af haalt. Snijd ze in parten en doe ze in de blender. (Of gebruik een staafmixer).
![](https://the-grid-user-content.s3-us-west-2.amazonaws.com/8c9de7c0-57c8-4f89-8514-195ff08bb175.jpg)
![](https://the-grid-user-content.s3-us-west-2.amazonaws.com/1ca88d08-1141-42f8-92dd-155c9a38f3e9.jpg)
![](https://the-grid-user-content.s3-us-west-2.amazonaws.com/11bca976-d83d-4f99-bc38-ec2c8c2dc358.jpg)

Voeg de gekookte bieten toe, ook in parten gesneden. Doe daar de bouillon bij en mix tot het een gladde massa is.
![](https://the-grid-user-content.s3-us-west-2.amazonaws.com/eddeed54-b895-42a2-8f71-3e1e4908044a.jpg)
![](https://the-grid-user-content.s3-us-west-2.amazonaws.com/256db2d3-e482-40a6-8f27-7ae09ccef3d9.jpg)
![](https://the-grid-user-content.s3-us-west-2.amazonaws.com/fbc7d166-4393-4fd1-91ae-d68f0b6f39f1.jpg)

Snijd daarna de komkommer in grove stukken en voeg deze toe. Voeg dan ook de knoflook, de rode ui, de olijfolie, peper en zout toe en laat nog zeker een paar minuten op de hoogste stand draaien.
![](https://the-grid-user-content.s3-us-west-2.amazonaws.com/a4ccea7a-957c-41e2-8f74-fc5a477e4b08.jpg)
![](https://the-grid-user-content.s3-us-west-2.amazonaws.com/a5a45634-8971-4d23-94e5-7484fec2b63b.jpg)
![](https://the-grid-user-content.s3-us-west-2.amazonaws.com/36a09b7d-9e6f-48bd-ad5c-1189a6299487.jpg)

Laat de soep goed koud worden in de koelkast alvorens te serveren, en garneer met een druppeltje extra vierde olijfolie bij het opdienen. Eventueel met wat brood.