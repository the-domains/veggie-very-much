---
datePublished: '2016-08-25T17:07:24.452Z'
sourcePath: _posts/2016-08-25-gepocheerd-ei-op-brood.md
inFeed: false
hasPage: true
author: []
via: {}
dateModified: '2016-08-25T17:06:12.859Z'
title: Gepocheerd ei op brood
publisher:
  name: Mirjam Leslie Pringle
description: >-
  Ik weet eerlijk gezegd niet hoe het in de rest van Spanje zit, maar hier in
  Ibiza is het kopen van eieren een nogal serieuze aangelegenheid. Als het je om
  lekkere en goede eieren te doen is, tenminste.
starred: false
url: gepocheerd-ei-op-brood/index.html
_type: Blurb

---
# Gepocheerd ei op brood
![](https://the-grid-user-content.s3-us-west-2.amazonaws.com/460e2989-b301-43d4-ad86-310ce935c8c2.jpg)

#### Lekker Spaans eitje, olé!

Ik weet eerlijk gezegd niet hoe het in de rest van Spanje zit, maar hier in Ibiza is het kopen van eieren een nogal serieuze aangelegenheid. Als het je om lekkere en goede eieren te doen is, tenminste.

_Huevos payeses_, zoals de Ibicenco's ze noemen, zijn eieren van het land. Net geraapt door een lokaal boertje en van kippen die nog nooit een hok van binnen hebben gezien. Een win win situatie dus, wat mij betreft, maar officieel niet toegestaan om zo in een winkel te verkopen, aangezien er geen houdbaarheid datum of keurmerk op zit. Maar lekker zijn ze wel en dat weten de Spanjaarden hier maar al te goed, en dus gaan de eieren van het land in een rap tempo _en masse_ 'onder de toonbank', als je begrijpt wat ik bedoel. Dan sta je netjes te wachten op je beurt, kijk je vervolgens naar de reguliere eieren die bovenop de _counter_ liggen, maar zeg je zo zacht als je kunt en met een knikje in de richting van de eieren die eronder verstopt liggen, dat je die andere wil. Sja zo gaat dat. En toevallig is zo'n heel vers eitje ook nog eens super geschikt om te pocheren. Hoe verser hoe beter heb ik geleerd.

#### Pocheren doe je zo

Pocheren was eerlijk gezegd nooit echt mijn sterkste kant; ik kon tot nu toe zomaar vloekend en tierend een dozijn eieren naar de gallemiezen helpen. Met behulp van onze stiekem gekochte _huevos payeses_ lukte het me echter bijzonder goed. Maar waarschijnlijk gaat het dus ook prima met kakelverse eitjes van de melkboer, of met goede biologische jongens uit de supermarkt én wellicht met gewoon wat geduld. Hoe dan ook, pocheren is dus zo moeilijk niet.

Mijn techniek, en waarschijnlijk die van velen: een grote pan water aan de kook brengen, een scheutje azijn erin en dan je eitje breken in een grote soeplepel, die je vervolgens heel voorzichtig over giet in het kokende water. Hou 'm een beetje _together_ met twee pollepels en check zo nu en dan tot je hem goed vindt. Een gepocheerd ei hoort wel lekker een beetje zacht te zijn. Dus ik zou hem niet veel langer dan zo'n 3 tot 5 minuten laten koken.

Succes, en eet smakelijk. De rest van het recept is overigens ook heelrijk! :-)

### Zo maak je het:

Halveer de cherrytomaatjes. Verwarm de olijfolie en voeg de tomaatjes toe. Voeg ook de kruiden, de knoflook en het blokje bouillon (of poeder) toe. Roer dit een minuut of 5 goed door op hoog vuur. Doe dan de wijn erbij, draai het vuur wat zachter en laat dit zo'n 20 minuten doorpruttelen en roer af en toe even door. Als het te snel droogkookt zet je het vuur nog wat zachter en voeg je wat olijfolie toe. Haal vervolgens de pan van het vuur, roer de extra vierge olijfolie er door en breng op smaak met zout en peper. Je kunt deze tomaten 'tapenade' nog zeker een paar dagen afgedekt in de koelkast bewaren.

Pocheer je eitjes zoals beschreven en verdeel eerst de tomaten en vervolgens de eieren op de broodjes. Het mooiste is het natuurlijk als je de eieren net voor het opdienen even opensnijdt.

Eet smakelijk!